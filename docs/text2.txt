Döbödöj bolğon çoñ ajuu muştumdaj bolğon qojondu qarmap alyp, eç bir cazyğy coq bajquştu qulağynan çojğulap qyjnajt. Ölümgö cetkirbese da esin oodarğanğa çejin alparat. Oşondo qojon qapalanyp:
- Qulaq cazylar, közdün caşy qurğar, biroq uşunça qorduq körö turğan emne cazyğym bar! Ajuu toqojdoğu andardyn çoñu, küçtüüsü, qaryşqyr menen tülkü aralarynan qyl ötpögön ysyq dostor. Emi men kimge qorğolojm? - dep arman qylat.
Oşol ubaqta qalyñ qamyştyn içinen:
- Mağa qorğolo! - degen bir abdan içke ün çyñ ete tüştü. Qojon közünün qyjyğy menen qarasa, ün çyğarğan çirkej eken.
- Sen meni qorğoj alasyñ by? Ajuu andardyn çoñu, küçtüüsü, sen bolso çirkejsiñ. Senin qoluñdan emne kelet?
- O, coluñ bolğur! Men any uqtatpaj, tynçyn ketirüügö carajmyn. Oşonu bilbejsiñ bi?
Cajdyn ysyğyna toqojdo çabyttap cürgön ajuu canyn kojorgo, cer tappady. Tynçy ketip, büldürköndün calbyrağynyn üstünö dem alajyn dep catsa,qulağynyn tübünön yzyñ-ñ,yzyñ-ñ degen dabyş çyğat.Ajuu çirkejdin tabyşyn uğup taanyjt. Çirkej ajuunun murduna kelip qonup, qañylcaaryna kirip ketet. Ajuu çydabaj küçünün bardyğynça tamany menen murdun urğulap, cerge oonalaqtap esi oojt. Dyñyldağan çirkejdin ünü qulağynan ketpejt. Ajuu andan cüröksüp qorqup, ‘emi qaj cerime qonor eken’ dep uqtamyş bolup, qozğolboj tyñşap qalat. Ajuunun but cağynda yzyldap cürüp, bir kezde çirkej yñ-cyñ dabyşy coq bolup ketet.
‘Çirkej uçup ketti ğo’dep ojlop turğanda,al ajuunun qulağynyn tübünö eptep qono qalyp,‘tyz’ettire çağyp alat.Ajuu közünün ot çağyşyp qoqujlap ordunan yrğyp turat. Oñ tamany menen qulağyn qağyp: ‘Cedi ele cedi! Bul qandaj cany bek neme ele’ dep öñkölöñdöp qaçyp cönödü.
Çirkej toqojdu qydyryp, butaq, badaldardy qojboj tintip, dyñyldap ajuunun artynan tüştü. ‘Zyñ-ñ - zyñ-ñ’ degen çirkejdin ünü ajuunun alapajyn taptyrbajt.
Cügürüp oturup bir cerge kelgende aly ketken ajuu es alğysy kelip, başyn badalğa süjöp uqtap ketse tüş köröt. Tüşündö toqojdun içinen aarynyn ujuğun taap alat. Aarynyn ujuğundağy balğa butun sala bererde ‘zyñ-ñ - zyñ-ñ’ degen ündü dağy uğat. Bajağy çirkej ajuunu dağy quup cönöjt. Közü umaçtaj açylyp, qajran neme zymyrylat.
Ajuu can talaşyp qaçyp baratsa da çirkej tynçtyq berbedi.
Yzyldap, yzyldap kelip qajradan cymcyrt bolo qalat. Ajuu şektengendej tyñşap turup, cañğaq cyğaçynyn tübünö caşyrynat. Bir azdan soñ qyjnalğan şorduu közün cumup ürgülöp ketet. Biroq çirkej murdağydaj ele yzyldap ajuunun canyn caj aldyrbaj tañ atyp kün çyqty. Ujpalanyp, tüktüjüp uqtabaj sendelip kele catsa, çirkejdin yzyldağan ünü ajuunun qulağyna dağy uğuldu. Al selt ele tüştü.
Alystan bajqap turğan kojon çirkejge:
- Carajsyñ, qajranym! - dep közünün caşy çyqqança külüp, yraazy bolot.
Çirkej bolso ajuuğa:
- Kojondun küjöörü coq dep ojloğonsuñ ğo. Emi, baatyr akesi, buğa qorduq körsötkönyñdü qojğun. Munundu qojbosoñ, ajlañdy ğana ketirm da, tytynyp cürüp ölösüñ! - dep qorqutup ‘yzyldap’ uçup ketken eken.
